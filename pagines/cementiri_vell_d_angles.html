<!DOCTYPE html>
<html>
	<head>
		<title>Cementiri Vell d'Anglès</title>
		<link href="../icona.png" rel="shortcut icon"/>
		<link rel="stylesheet" href="../estil_pagina.css">
	</head>
	<body>
		<h2>Cementiri Vell d'Anglès</h2>
		<small>Divisió administrativa: Anglès; Anglès; Selva; Comarques gironines; Catalunya</small><br/><br/>
		<a target='_blank' href='https://upload.wikimedia.org/wikipedia/commons/b/b2/Cementiri_vell_d%27Angl%C3%A8s_%28entrada%29.jpg'><img srcset='https://upload.wikimedia.org/wikipedia/commons/b/b2/Cementiri_vell_d%27Angl%C3%A8s_%28entrada%29.jpg 6000w, https://upload.wikimedia.org/wikipedia/commons/thumb/b/b2/Cementiri_vell_d%27Angl%C3%A8s_%28entrada%29.jpg/3240px-Cementiri_vell_d%27Angl%C3%A8s_%28entrada%29.jpg 3240w, https://upload.wikimedia.org/wikipedia/commons/thumb/b/b2/Cementiri_vell_d%27Angl%C3%A8s_%28entrada%29.jpg/1620px-Cementiri_vell_d%27Angl%C3%A8s_%28entrada%29.jpg 1620w, https://upload.wikimedia.org/wikipedia/commons/thumb/b/b2/Cementiri_vell_d%27Angl%C3%A8s_%28entrada%29.jpg/1080px-Cementiri_vell_d%27Angl%C3%A8s_%28entrada%29.jpg 1080w, https://upload.wikimedia.org/wikipedia/commons/thumb/b/b2/Cementiri_vell_d%27Angl%C3%A8s_%28entrada%29.jpg/640px-Cementiri_vell_d%27Angl%C3%A8s_%28entrada%29.jpg 640w' src='https://upload.wikimedia.org/wikipedia/commons/b/b2/Cementiri_vell_d%27Angl%C3%A8s_%28entrada%29.jpg' alt="L'entrada al cementiri." title="L'entrada al cementiri."/></a><br/>
		
		<p>Antic cementiri municipal de la vila d'Anglès, al terme municipal homònim.</p>

		<h3>Descripció</h3>
		<p>Es tracta d'un típic cementiri popular de planta rectangular amb els nínxols distribuïts o organitzats en fileres.</p>
		<p>Tot i ser el cementiri vell, encara s'hi conserven una sèrie d'elements interessants malgrat que es trobin en un estat penós de conservació, com és el cas de la capella. Aquesta es caracteritza per ser de planta rectangular, coberta amb una teulada a dues aigües de vessants a laterals i dels extrems floreixen dos pinacles. Pel que fa a la façana aquesta destaca per l'aglomeració de diversos elements ornamentals interessants com són: des de la petita rosassa circular amb diversos nivells de motllures interiors i sense vidre; passant per la portada rectangular rematada per un arc apuntat amb una sageta molt accentuada i fins a arribar a la cornisa la qual disposa d'un interessant fris corregut d'arquets apuntats.</p>
		<p>Com ja hem esmentat anteriorment, la capella es troba en un estat avançat de deteriorament com així ho acredita un dels vessants de la coberta, concretament l'esquerra, que està parcialment esfondrat.</p>

		<h3>Història</h3>
		<p>El cementiri primigeni d'Anglès —l'anterior del qual estem parlant—, beneït a principis de 1595, consistia en un fossar que tenia poques condicions higièniques i que no disposava de suficient espai físic per engrandir-se i eixamplar-se. Aquests dos factors van ser el detonant que van provocar que s'acabés clausurant a mitjan segle XIX. L'any 1867, l'ajuntament i la parròquia aprovaven els estatuts per al funcionament del nou cementiri municipal, que es construiria a l'indret conegut com el camp d'en Ferro. Aleshores, tota aquella zona del que és avui el carrer de la Verneda i carrer d'Alfred Nobel era un despoblat.</p>
		<p>Entre 1910-1920 es va substituir l'antic cementiri ubicat al centre de la vila —en les proximitats de l'església parroquial de Sant Miquel, ben segur davant la porta d'entrada i en les proximitats del barri de Santa Magdalena— per aquest cementiri ubicat més als afores.</p>
		<p>La comunicació directa entre el carrer Major i el barri de Santa Magdalena, mitjançant l'actual carrer de Mn. Jacint Verdaguer, va ser possible a partir de l'any 1925. Aleshores, l'Ajuntament va comprar a la diòcesi gironina, pel preu de 500 pessetes, el terreny situat davant la porta d'entrada a l'església parroquial, amb la condició que urbanitzaria aquella zona.</p>
		<p>Fins a la inauguració del nou cementiri municipal el 18 de maig de 1991, aquest n'era el titular del municipi i, per tant,  acollia les despulles dels habitants de la vila. Després de la inauguració, les restes dels difunts s'hi han anat traslladant progressivament i això ha provocat que el cementiri es trobi en un estat penós tant de manteniment com de conservació.</p>
		<a target='_blank' href='https://upload.wikimedia.org/wikipedia/commons/7/72/Cementiri_vell_d%27Angl%C3%A8s_%28interior%29.jpg'><img srcset='https://upload.wikimedia.org/wikipedia/commons/7/72/Cementiri_vell_d%27Angl%C3%A8s_%28interior%29.jpg 6000w, https://upload.wikimedia.org/wikipedia/commons/thumb/7/72/Cementiri_vell_d%27Angl%C3%A8s_%28interior%29.jpg/3240px-Cementiri_vell_d%27Angl%C3%A8s_%28interior%29.jpg 3240w, https://upload.wikimedia.org/wikipedia/commons/thumb/7/72/Cementiri_vell_d%27Angl%C3%A8s_%28interior%29.jpg/1620px-Cementiri_vell_d%27Angl%C3%A8s_%28interior%29.jpg 1620w, https://upload.wikimedia.org/wikipedia/commons/thumb/7/72/Cementiri_vell_d%27Angl%C3%A8s_%28interior%29.jpg/1080px-Cementiri_vell_d%27Angl%C3%A8s_%28interior%29.jpg 1080w, https://upload.wikimedia.org/wikipedia/commons/thumb/7/72/Cementiri_vell_d%27Angl%C3%A8s_%28interior%29.jpg/640px-Cementiri_vell_d%27Angl%C3%A8s_%28interior%29.jpg 640w' src='https://upload.wikimedia.org/wikipedia/commons/7/72/Cementiri_vell_d%27Angl%C3%A8s_%28interior%29.jpg' alt="L'interior del cementiri actualment. S'hi pot observar el total estat d'abandonament." title="L'interior del cementiri actualment. S'hi pot observar el total estat d'abandonament."/></a>
		<p>La tardor del 2007, prop d'una cinquantena de veïns es van organitzar en quatre brigades per netejar i posar ordre al cementiri vell, on molts encara tenien les restes dels seus difunts. L'oposició es va queixar formalment a l'Ajuntament i aquest va enviar-hi la brigada municipal per deixar-lo preparat per Tots Sants. El regidor d'Obres Públiques, Joan Pèlach i Carandell, va afirmar que el cementiri s'havia d'enderrocar. Finalment, el 23 d'octubre d'aquest mateix any es va enfonsar el sostre de la capella de l'interior del cementiri.</p>
		<p>Des del 2008 l'Ajuntament demanava als usuaris del cementiri vell si volien traslladar els seus difunts en un nínxol al cementiri nou o abocar-ne les restes en una fossa comuna, també al nou cementiri.</p>
		<p>La tardor del 2009 es va repetir la mateixa iniciativa per netejar el cementiri a causa de la inacció de l'Ajuntament, amb una setantena de voluntaris.</p>
		
		<h3>Galeria</h3>
		<a href='https://commons.wikimedia.org/wiki/Category:Cementiri_vell_d%27Angl%C3%A8s?uselang=ca' target='_blank'>Veure més imatges a Wikimedia Commons</a>

		<h3>Bibliografia</h3>
		<ul>
			<li>ANGLES: Notas históricas de la villa. (16 febrer 1973). <i>Los Sitios de Gerona</i>, 7.</li>
			<li><span class='small-caps'>Bonaventura i Vilà</span>, Francesc; <span class='small-caps'>P.</span>, S. (5 febrer 1976). ANGLES: Estudio para la construcción del nuevo cementerio municipal. <i>Los Sitios de Gerona</i>, 8.</li>
			<li><span class='small-caps'>Alonso</span>, J. (23 abril 2004). Veïns d'Anglès denuncien el mal estat del cementiri vell. <i>Diari de Girona</i>, 7.</li>
			<li><span class='small-caps'>Sáez</span>, Jofre. (4 octubre 2007). Anglès organitza brigades veïnals per netejar el cementiri. <i>Diari de Girona</i>, 11.</li>
			<li><span class='small-caps'>Sáez</span>, Jofre. (10 octubre 2007). Anglès afirma que el cementiri estarà «net com una patena» per Tots Sants. <i>Diari de Girona</i>, 15.</li>
			<li><span class='small-caps'>Sáez</span>, Jofre. (24 octubre 2007). Cau el sostre de l'església del cementiri antic d'Anglès. <i>Diari de Girona</i>, 18.</li>
			<li>PAU denuncia que el cementiri antic d'Anglès no estarà net i en ordre pel dia de Tots Sants. (28 octubre 2007). <i>Diari de Girona</i>, 18.</li>
			<li><span class='small-caps'>Batlle</span>, Eva. (21 maig 2008). Anglès ha d'ampliar el nou cementiri amb cent nínxols més. <i>Diari de Girona</i>, 11.</li>
			<li><span class='small-caps'>Batlle</span>, Eva. (15 octubre 2009). Anglès manté el cementiri vell en mal estat tot i que encara hi ha 200 nínxols. <i>Diari de Girona</i>, 27.</li>
			<li><i>CEMENTIRI VELL</i>. Inventari del Patrimoni Arquitectònic de Catalunya.</li>
		</ul>
	</body>
</html>