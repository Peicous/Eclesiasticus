<!DOCTYPE html>
<html>
	<head>
		<title>Sants Just i Pastor de la Cellera de Ter</title>
		<link href="../icona.png" rel="shortcut icon"/>
		<link rel="stylesheet" href="../estil_pagina.css">
	</head>
	<body>
		<h2>Sants Just i Pastor de la Cellera de Ter</h2>
		<small>Divisió administrativa: Plademunt; La Cellera de Ter; Selva; Comarques gironines; Catalunya</small><br/>
		<small>Divisió eclesiàstica: Arxiprestat del Ter-Brugent; Bisbat de Girona; Província eclesiàstica Tarraconense</small><br/><br/>
		<a target='_blank' href='https://upload.wikimedia.org/wikipedia/commons/6/65/Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg'><img srcset='https://upload.wikimedia.org/wikipedia/commons/6/65/Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg 4000w, https://upload.wikimedia.org/wikipedia/commons/thumb/6/65/Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg/1440px-Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg 1440w, https://upload.wikimedia.org/wikipedia/commons/thumb/6/65/Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg/720px-Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg 720w, https://upload.wikimedia.org/wikipedia/commons/thumb/6/65/Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg/480px-Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg 480w, https://upload.wikimedia.org/wikipedia/commons/thumb/6/65/Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg/320px-Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg 320w' src='https://upload.wikimedia.org/wikipedia/commons/6/65/Sants_Just_i_Pastor_de_la_Cellera_de_Ter_%28fa%C3%A7ana_principal%29.jpg' alt="La façana principal de l'ermita." title="La façana principal de l'ermita."/></a><br/>
		
		<p>Ermita del veïnat de Plademunt, al terme municipal de la Cellera de Ter.</p>

		<h3>Descripció</h3>
		<p>Edifici d'una sola nau de planta rectangular amb absis semicircular i sagristia afegida al vessant sud. La coberta és de doble vessant a laterals i l'interior és de volta de canó apuntada reforçada amb un arc toral.</p>
		<p>El conjunt està format per un recinte murat que conté, a la part nord, una paret alta que forma part d'un antic porxo ja desaparegut. Entre migjorn i ponent un mur delimita el que fou el cementiri i l'atri porxat d'accés al temple. Tota l'edificació està sostinguda, al vessant nord, per un aterrassament i per un seguit de tres contraforts. Al terra de l'accés al recinte murat la pedra conté la següent inscripció:</p>
		<blockquote>ANY MCMLXXXII</blockquote>
		<a target='_blank' href='https://upload.wikimedia.org/wikipedia/commons/6/64/Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg'><img srcset='https://upload.wikimedia.org/wikipedia/commons/6/64/Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg 6000w, https://upload.wikimedia.org/wikipedia/commons/thumb/6/64/Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg/3240px-Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg 3240w, https://upload.wikimedia.org/wikipedia/commons/thumb/6/64/Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg/1620px-Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg 1620w, https://upload.wikimedia.org/wikipedia/commons/thumb/6/64/Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg/1080px-Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg 1080w, https://upload.wikimedia.org/wikipedia/commons/thumb/6/64/Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg/640px-Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg 640w' src='https://upload.wikimedia.org/wikipedia/commons/6/64/Sants_Just_i_Pastor_de_la_Cellera_de_Ter_%28inscripci%C3%B3_a_l%27entrada%29.jpg' alt="Detall de la pedra al terra de l'entrada al recinte murat." title="Detall de la pedra al terra de l'entrada al recinte murat."/></a>
		<p>L'entrada està a ponent i compta amb un portal adovellat de mig punt i una finestra a la seva dreta. A l'altra banda hi ha un monòlit amb la següent inscripció:</p>
		<blockquote>
			Sts. JUST i<br/>
			PASTOR<br/>
			(S. XII)
		</blockquote>
		<a target='_blank' href='https://upload.wikimedia.org/wikipedia/commons/c/c9/Sants_Just_i_Pastor_de_la_Cellera_de_Ter_%28mon%C3%B2lit%29.jpg'><img srcset='https://upload.wikimedia.org/wikipedia/commons/c/c9/Sants_Just_i_Pastor_de_la_Cellera_de_Ter_%28mon%C3%B2lit%29.jpg 6000w, https://upload.wikimedia.org/wikipedia/commons/thumb/c/c9/Sants_Just_i_Pastor_de_la_Cellera_de_Ter_%28mon%C3%B2lit%29.jpg/3240px-Sants_Just_i_Pastor_de_la_Cellera_de_Ter_%28mon%C3%B2lit%29.jpg 3240w, https://upload.wikimedia.org/wikipedia/commons/thumb/c/c9/Sants_Just_i_Pastor_de_la_Cellera_de_Ter_%28mon%C3%B2lit%29.jpg/1620px-Sants_Just_i_Pastor_de_la_Cellera_de_Ter_%28mon%C3%B2lit%29.jpg 1620w, https://upload.wikimedia.org/wikipedia/commons/thumb/c/c9/Sants_Just_i_Pastor_de_la_Cellera_de_Ter_%28mon%C3%B2lit%29.jpg/1080px-Sants_Just_i_Pastor_de_la_Cellera_de_Ter_%28mon%C3%B2lit%29.jpg 1080w, https://upload.wikimedia.org/wikipedia/commons/thumb/c/c9/Sants_Just_i_Pastor_de_la_Cellera_de_Ter_%28mon%C3%B2lit%29.jpg/640px-Sants_Just_i_Pastor_de_la_Cellera_de_Ter_%28mon%C3%B2lit%29.jpg 640w' src='https://upload.wikimedia.org/wikipedia/commons/c/c9/Sants_Just_i_Pastor_de_la_Cellera_de_Ter_%28mon%C3%B2lit%29.jpg' alt="Monòlit de pedra a la façana principal, al costat de la porta." title="Monòlit de pedra a la façana principal, al costat de la porta."/></a>
		<p>Destaca de l'ermita el gran campanar de cadireta format per dos ulls amb arc de mig punt i coberta de teula a doble vessant. Al campanar s'hi accedeix per un contrafort que hi ha al costat meridional.</p>
		<p>A l'interior hi ha dos bancs de pedra que ressegueixen els murs laterals. A l'exterior, a la façana principal, també hi ha bancs.</p>
		<p>Sembla que l'entrada original era a la banda sud, com es pot observar a l'interior de la nau a l'alçada del contrafort exterior de la part meridional.</p>

		<h3>Història</h3>
		<p>Es tracta d'una església romànica, probablement del segle <span class='small-caps'>xii</span>, amb una construcció rural senzilla relacionada amb el monestir d'Amer. Tot i que les primeres referències escrites són de 1364, pel tipus de construcció es pot datar d'uns segles anteriors. Reforça aquesta idea l'anàlisi de l'advocació als sants Just i Pastor, màrtirs del segle <span class='small-caps'>iv</span> i de tradició visigòtica.</p>
		<p>Durant el segle <span class='small-caps'>xv</span>, amb els famosos terratrèmols de 1427, va quedar malmesa i fou reconstruïda parcialment. L'existència dels contraforts de la seva part nord poden estar relacionats amb els desperfectes dels terratrèmols del segle <span class='small-caps'>xv</span>. El 1480 sembla que s'inaugurà un nou altar dedicat a Sant Sebastià.</p>
		<p>Durant el segle <span class='small-caps'>xix</span> es va afegir una sagristia al costat meridional. En una de les finestres hi ha una llinda de pedra sorrenca datada de 1801. L'ermita va servir, durant la Guerra del Francès (1809-1814), com a cementiri.</p>
		<p>El 1982 es va fer una adequació al pati, com es pot veure en la inscripció a la pedra del terra de l'accés al recinte murat.</p>
		<p>La nit del dissabte 11 de febrer de 1995 uns individus van forçar la porta de l'ermita i la van profanar. A dins hi van dur a terme rituals satànics que involucraven el sacrifici d'animals i, tant a dins com a fora, van fer pintades en favor del satanisme i atacant el cristianisme. Els fets es van descobrir el matí següent quan un veí que passejava per la rodalia es va adonar que la porta era oberta. Durant aquell dia molts veïns de la Cellera i d'Anglès es van presentar al lloc dels fets per comprovar amb els seus propis ulls que els rumors eren certs.</p>
		<p>A l'entrada hi havia una pintada que deia «Satanàs ha estat aquí», i a l'interior hi havia les següents pintades: «Cristians als lleons», «Alambrado sea Dios», «Cristians de merda», «Satanàs és el meu senyor», «Astharot» (Astarot és un dimoni considerat duc de l'infern), «Mestre et donem la vida», «Natzarè mort», a més de símbols satànics com el pentagrama invertit i la creu invertida. Per les restes que s'hi van trobar, sembla que els profanadors van sacrificar dues gallines, una de les quals va ser decapitada, pintada de color negre i es va col·locar el seu cos en una obertura del presbiteri i el cap enmig d'un pentagrama invertit dibuixat a terra. En el mateix dibuix hi havia restes d'espelmes negres i una cassola de terrissa amb cendra. A l'entrada de l'ermita hi havia dues imatges escultòriques dels nens màrtirs Sant Just i Sant Pastor, a qui està dedicada; els seus caps van ser pintats amb esprai negre i amb sang de les gallines sacrificades, i entre ells dos es va col·locar l'altra gallina sacrificada.</p>
		<p>El fet, que s'emmarca en la sèrie de rituals satànics que hi va haver a la Selva interior a finals de la dècada de 1990, va provocar una gran consternació en la població local. Tot i això, tant el rector de la Cellera de Ter mossèn Joaquim Casadevall i Mallorquí, com el bisbat de Girona van intentar treure importància als fets i amagar els problemes. Dos joves van ser detinguts per la policia com a autors dels fets i la justícia els va sentenciar a pagar la restauració de l'ermita.</p>
		<p>Entre 2001 i 2005 es van fer obres de restauració a l'ermita, època en la qual era rector de la Cellera mossèn Ramon Oller i Hereu.</p>
		<p>El poble la tenia en gran estima i els seus sants eren advocats en temps de greus sequeres. S'hi anava en processó per demanar el do de la pluja i, durant l'any, en temps de la Pasqua, s'hi anava en representació dels diferents sectors socials del poble. El dia de l'aplec s'hi ballaven sardanes. Antigament, l'aplec es feia el mes d'agost, actualment se celebra el Dilluns de Pasqua al matí i s'acaba amb una truitada popular. També s'hi fa una trobada, anomenada l'aplec de tardor, el dia 6 de desembre.</p>
		
		<h3>Galeria</h3>
		<a href='https://commons.wikimedia.org/wiki/Category:Sants_Just_i_Pastor_de_la_Cellera?uselang=ca' target='_blank'>Veure més imatges a Wikimedia Commons</a>

		<h3>Bibliografia</h3>
		<ul>
			<li>GENERALES. (13 setembre 1911). <i>El Norte</i>, 2.</li>
			<li><span class='small-caps'>S.</span>, M. (14 abril 1982). Molta gent a l'aplec del Dilluns de Pasqua. <i>El Punt</i>, 9.</li>
			<li><span class='small-caps'>Llagostera i Falsetas</span>, Lluís; <span class='small-caps'>Pujol i Fabrelles</span>, David. (juny 1990). <i>La Cellera de Ter</i>. Diputació de Girona/Caixa de Girona.</li>
			<li><span class='small-caps'>Pagès</span>, Maria Àngels. (16 febrer 1995). Profanen l'ermita de sants Just i Pastor de la Cellera fent-hi rituals satànics i pintades. <i>El Punt</i>, 1, 34.</li>
			<li>Missa satànica en una ermita de la Cellera de Ter. (17 febrer 1995). <i>Avui</i>, 23.</li>
			<li><span class='small-caps'>Soler</span>, Tura. (17 octubre 1997). Ritus satànics a la Selva interior. <i>El Punt</i>, 13.</li>
			<li>El Bisbat nega l'existència de grups satànics a Girona. (4 novembre 1999). <i>Diari de Girona</i>, 16.</li>
			<li><span class='small-caps'>Soler</span>, Tura. (24 agost 2004). Contra el setè manament. <i>El Punt</i>, 26.</li>
			<li><span class='small-caps'>Llagostera i Falsetas</span>, Lluís. (9 abril 2020). DEFUNCIONS: Mn. Ramon Oller i el seu pas per la Cellera de Ter. <i>Diari de Girona</i>, 17.</li>
			<li><span class='small-caps'>Llagostera i Falsetas</span>, Lluís. (9 abril 2020). Les necrològiques: Mn. Ramon Oller i el seu pas per la Cellera de Ter. <i>El Punt Avui. Comarques gironines</i>, 38.</li>
		</ul>
	</body>
</html>