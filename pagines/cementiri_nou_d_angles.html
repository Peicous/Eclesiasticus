<!DOCTYPE html>
<html>
	<head>
		<title>Cementiri Nou d'Anglès</title>
		<link href="../icona.png" rel="shortcut icon"/>
		<link rel="stylesheet" href="../estil_pagina.css">
	</head>
	<body>
		<h2>Cementiri Nou d'Anglès</h2>
		<small>Divisió administrativa: Anglès; Anglès; Selva; Comarques gironines; Catalunya</small><br/><br/>
		<a target='_blank' href='https://upload.wikimedia.org/wikipedia/commons/4/4a/Cementiri_Municipal_d%27Angl%C3%A8s_%28entrada%29.jpg'><img srcset='https://upload.wikimedia.org/wikipedia/commons/4/4a/Cementiri_Municipal_d%27Angl%C3%A8s_%28entrada%29.jpg 6000w, https://upload.wikimedia.org/wikipedia/commons/thumb/4/4a/Cementiri_Municipal_d%27Angl%C3%A8s_%28entrada%29.jpg/3240px-Cementiri_Municipal_d%27Angl%C3%A8s_%28entrada%29.jpg 3240w, https://upload.wikimedia.org/wikipedia/commons/thumb/4/4a/Cementiri_Municipal_d%27Angl%C3%A8s_%28entrada%29.jpg/1620px-Cementiri_Municipal_d%27Angl%C3%A8s_%28entrada%29.jpg 1620w, https://upload.wikimedia.org/wikipedia/commons/thumb/4/4a/Cementiri_Municipal_d%27Angl%C3%A8s_%28entrada%29.jpg/1080px-Cementiri_Municipal_d%27Angl%C3%A8s_%28entrada%29.jpg 1080w, https://upload.wikimedia.org/wikipedia/commons/thumb/4/4a/Cementiri_Municipal_d%27Angl%C3%A8s_%28entrada%29.jpg/640px-Cementiri_Municipal_d%27Angl%C3%A8s_%28entrada%29.jpg 640w' src='https://upload.wikimedia.org/wikipedia/commons/4/4a/Cementiri_Municipal_d%27Angl%C3%A8s_%28entrada%29.jpg' alt="El portal d'accés al cementiri. A la part alta, s'hi pot observar la capella." title="El portal d'accés al cementiri. A la part alta, s'hi pot observar la capella."/></a><br/>
		
		<p>Cementiri municipal de la vila d'Anglès, al terme municipal homònim.</p>

		<h3>Descripció</h3>
		<p>Cementiri de planta rectangular, que contempla una estructuració típica i en sintonia amb la resta de cementiris populars de la comarca, que consisteix en la distribució o organització dels nínxols en fileres. La superfície és d'uns 10.000 metres quadrats. Va ser dissenyat per l'arquitecte municipal Manuel Vázquez i Bosch.</p>

		<h3>Història</h3>
		<p>A la dècada dels 1970, per la falta de capacitat i la impossibilitat d'ampliació del cementiri vell que era dins del nucli urbà, es va fer necessari construir un nou cementiri. El maig de 1980, en un ple ordinari de l'Ajuntament, es van aprovar els projectes que s'havien d'enviar al Pla d'Obres i Serveis de la Generalitat de Catalunya. Mentre el cementiri vell comptava amb 1150 nínxols, el nou projecte de cementiri disposava de 2000 nínxols més panteons.</p>
		<p>El novembre de 1983 la Generalitat de Catalunya va aprovar el Pla d'Obres i Serveis on s'incloïa la primera fase del projecte del cementiri nou, amb la participació de l'Ajuntament en un 50%, i un pressupost de 28.737.625 pessetes. En aquesta primera fase hi entrava l'estructura general del cementiri: moviment de terres, formació de carrers i voreres, i fonaments de nínxols, xarxes de servei i murs. L'Ajuntament va intentar que la segona fase del projecte entrés al Pla d'Obres i Serveis del 1984, sense èxit.</p>
		<p>L'abril de 1984, en un ple extraordinari de l'Ajuntament, es van adjudicar les obres a l'empresa de Lluís Sarsanedas de la Cellera de Ter després d'haver-se presentat a concurs subhasta. Les obres van començar el maig de 1984. L'hivern de 1985, la constructora es va desentendre del projecte i el va abandonar quan només n'havia executat el 50%. El setembre de 1986 l'Ajuntament va rescindir el contracte i les obres van quedar aturades durant un any i mig. En un ple, l'Ajuntament va aprovar un pressupost de 27.830.000 pessetes per a la segona fase del projecte, que entraria al Pla d'Obres i Serveis de la Generalitat de Catalunya, al 50%. En aquesta segona fase hi entrava la construcció de l'edifici d'autòpsia, l'estatge del vigilant, la capella, el tancament de jardineria i l'enllumenat. El pressupost total de les dues primeres fases era de 56.567.000 pessetes.</p>
		<a target='_blank' href='https://upload.wikimedia.org/wikipedia/commons/a/ae/Cementiri_Municipal_d%27Angl%C3%A8s_%28sector_sud%29.jpg'><img srcset='https://upload.wikimedia.org/wikipedia/commons/a/ae/Cementiri_Municipal_d%27Angl%C3%A8s_%28sector_sud%29.jpg 6000w, https://upload.wikimedia.org/wikipedia/commons/thumb/a/ae/Cementiri_Municipal_d%27Angl%C3%A8s_%28sector_sud%29.jpg/3240px-Cementiri_Municipal_d%27Angl%C3%A8s_%28sector_sud%29.jpg 3240w, https://upload.wikimedia.org/wikipedia/commons/thumb/a/ae/Cementiri_Municipal_d%27Angl%C3%A8s_%28sector_sud%29.jpg/1620px-Cementiri_Municipal_d%27Angl%C3%A8s_%28sector_sud%29.jpg 1620w, https://upload.wikimedia.org/wikipedia/commons/thumb/a/ae/Cementiri_Municipal_d%27Angl%C3%A8s_%28sector_sud%29.jpg/1080px-Cementiri_Municipal_d%27Angl%C3%A8s_%28sector_sud%29.jpg 1080w, https://upload.wikimedia.org/wikipedia/commons/thumb/a/ae/Cementiri_Municipal_d%27Angl%C3%A8s_%28sector_sud%29.jpg/640px-Cementiri_Municipal_d%27Angl%C3%A8s_%28sector_sud%29.jpg 640w' src='https://upload.wikimedia.org/wikipedia/commons/a/ae/Cementiri_Municipal_d%27Angl%C3%A8s_%28sector_sud%29.jpg' alt="Vista general del sector sud del cementiri." title="Vista general del sector sud del cementiri."/></a>
		<p>L'agost de 1987, l'Ajuntament va desencallar la situació i les obres van continuar, adjudicant aquest cop el projecte a l'empresa de Palafrugell Construccions Anna. Per fer-ho, però, va haver d'augmentar el pressupost total de les dues primeres fases del projecte fins a 69.567.000 pessetes. La compra i instal·lació dels 2000 nínxols prefabricats comptava amb un pressupost a part d'aproximadament 20 milions de pessetes.</p>
		<p>La constructora va completar la primera fase i va acabar la segona fase l'abril de 1989. Després d'això, el projecte va quedar aturat durant uns mesos fins que es va adjudicar l'empresa que havia d'executar la tercera fase del projecte. En aquesta última fase, finançada completament per l'Ajuntament i aprovada per unanimitat en el ple del 30 de novembre de 1989, hi entrava la instal·lació de 800 nínxols centrals prefabricats, la instal·lació del subministrament elèctric i l'habilitació de les zones enjardinades.</p>
		<p>El 18 de maig de 1991 es va inaugurar el cementiri, que va ser beneït pel rector de la parròquia. La inauguració es va haver de fer abans que s'acabés del tot, motiu pel qual va ser criticada per part de l'oposició formada per CiU i ERC. El cost total del nou cementiri va ascendir a 100 milions de pessetes.</p>
		<p>L'any 1997 es va fer una ampliació del nombre de nínxols i es va constatar que el cotxe funerari no podia girar bé en alguns carrers del cementiri per ser massa estrets i tenir revolts massa pronunciats. Per altra banda, des de la inauguració s'havien adonat que cada cop que plovia s'inundaven els panteons, inutilitzant-los completament i obligant l'Ajuntament a construir-los de cap i de nou en un altre indret. El 1998 es va construir un nou accés per als cotxes funeraris pels problemes de circulació que hi havia, les obres van costar aproximadament 800.000 pessetes.</p>
		<a target='_blank' href='https://upload.wikimedia.org/wikipedia/commons/0/0b/Cementiri_Municipal_d%27Angl%C3%A8s_%28casa_del_guarda%29.jpg'><img srcset='https://upload.wikimedia.org/wikipedia/commons/0/0b/Cementiri_Municipal_d%27Angl%C3%A8s_%28casa_del_guarda%29.jpg 6000w, https://upload.wikimedia.org/wikipedia/commons/thumb/0/0b/Cementiri_Municipal_d%27Angl%C3%A8s_%28casa_del_guarda%29.jpg/3240px-Cementiri_Municipal_d%27Angl%C3%A8s_%28casa_del_guarda%29.jpg 3240w, https://upload.wikimedia.org/wikipedia/commons/thumb/0/0b/Cementiri_Municipal_d%27Angl%C3%A8s_%28casa_del_guarda%29.jpg/1620px-Cementiri_Municipal_d%27Angl%C3%A8s_%28casa_del_guarda%29.jpg 1620w, https://upload.wikimedia.org/wikipedia/commons/thumb/0/0b/Cementiri_Municipal_d%27Angl%C3%A8s_%28casa_del_guarda%29.jpg/1080px-Cementiri_Municipal_d%27Angl%C3%A8s_%28casa_del_guarda%29.jpg 1080w, https://upload.wikimedia.org/wikipedia/commons/thumb/0/0b/Cementiri_Municipal_d%27Angl%C3%A8s_%28casa_del_guarda%29.jpg/640px-Cementiri_Municipal_d%27Angl%C3%A8s_%28casa_del_guarda%29.jpg 640w' src='https://upload.wikimedia.org/wikipedia/commons/0/0b/Cementiri_Municipal_d%27Angl%C3%A8s_%28casa_del_guarda%29.jpg' alt="La casa del guarda del cementiri." title="La casa del guarda del cementiri."/></a>
		<p>L'any 2007 l'Ajuntament va posar a lloguer la casa del guarda, que des de la construcció romania deshabitada. El guarda s'havia d'encarregar del manteniment dels parterres i d'obrir i tancar durant l'horari de visites, per alleugerir la feina a la brigada municipal. El lloguer havia de tenir un preu simbòlic (de 2 € al mes), es donava prioritat els veïns del municipi, i els candidats no podien tenir cap habitatge en propietat. La casa, de 55 metres quadrats, consta de dues habitacions, lavabo, cuina i menjador; però no estava connectada a la xarxa de clavegueram i el subministrament d'aigua provenia d'un pou. A l'anunci hi van respondre dotzenes de persones interessades de tota Espanya.</p>
		<p>L'estiu de 2008 hi havia d'entrar a viure, de franc, el primer guarda, però per culpa de la pressió mediàtica es va ajornar aquest lloguer. El 2010 es van produir intrusions a la casa.</p>
		<p>El 2011, l'empresa Aufuce que s'encarregava de traslladar restes del cementiri vell al nou, es va plantar pel deute acumulat per l'Ajuntament des del 2008, que ascendia a 15.000 €. Finalment, es va arribar a un acord d'última hora per no deixar tirats als usuaris.</p>
		<p>L'1 de desembre de 2016 la junta de govern va aprovar retirar els pilars esquerdats del cementiri per evitar les filtracions d'aigua als nínxols.</p>
		<p>A finals de febrer del 2017 uns lladres de coure van entrar al cementiri i van robar-ne el cablejat elèctric i les aixetes de la sala d'autòpsies, deixant el cementiri sense llum.</p>
		<p>El 2018 s'hi havia de construir un nou pou i fer-hi arribar les connexions necessàries per dur l'aigua al cementiri, que portava uns anys sense perquè s'havia fet malbé la bomba impulsora. S'havia fet un pressupost de 26.620 €, però finalment es va descartar perquè la construcció de la variant en frustrava els plans.</p>
		
		<h3>Galeria</h3>
		<a href='https://commons.wikimedia.org/wiki/Category:Cementiri_Municipal_d%27Angl%C3%A8s?uselang=ca' target='_blank'>Veure més imatges a Wikimedia Commons</a>

		<h3>Bibliografia</h3>
		<ul>
			<li><span class='small-caps'>Bonaventura i Vilà</span>, Francesc; <span class='small-caps'>P.</span>, S. (5 febrer 1976). ANGLES: Estudio para la construcción del nuevo cementerio municipal. <i>Los Sitios de Gerona</i>, 8.</li>
			<li><span class='small-caps'>Rams</span>, Emili; <span class='small-caps'>P.</span>, S. (31 maig 1980). Anglès: Dimiteix un regidor de CIU. <i>El Punt</i>, 6.</li>
			<li>Més de 250 milions de subvenció per a seixanta-un pobles gironins. (23 novembre 1983). <i>El Punt</i>, 8.</li>
			<li><span class='small-caps'>Món del Raval</span>, Josep. (18 abril 1984). Adjudicades les obres del cementiri d'Anglès. <i>El Punt</i>, 13.</li>
			<li><span class='small-caps'>Món del Raval</span>, Josep. (31 maig 1984). Exposen la maqueta del que serà nou cementiri d'Anglès. <i>El Punt</i>, 10.</li>
			<li><span class='small-caps'>Rams</span>, Emili. (10 juliol 1984). Anglès: El nou cementiri agafa forma. <i>Los Sitios de Gerona</i>, 11.</li>
			<li><span class='small-caps'>Món del Raval</span>, Josep. (21 juliol 1985). El nou cementiri d'Anglès ja és llest en la primera fase. <i>El Punt</i>, 10.</li>
			<li>Anglès anul·la el contracte amb l'empresa del cementiri. (3 setembre 1986). <i>El Punt</i>, 13.</li>
			<li><span class='small-caps'>Bouis</span>, Pepa. (24 octubre 1987). El nou cementiri d'Anglès costarà tretze milions més dels previstos. <i>El Punt</i>, 15.</li>
			<li><span class='small-caps'>Ruiz</span>, Araceli. (8 novembre 1989). El cementiri d'Anglès, un conte que no s'acaba mai. <i>Diari de Girona</i>, 14.</li>
			<li><span class='small-caps'>Esteba</span>, Montse. (29 novembre 1989). Anglès preveu aprovar demà la darrera fase del nou cementiri. <i>Diari de Girona</i>, 11.</li>
			<li><span class='small-caps'>Esteba</span>, Montse. (2 desembre 1989). El ple de l'Ajuntament d'Anglès aprova per unanimitat la darrera fase del nou cementiri. <i>Diari de Girona</i>, 11.</li>
			<li><span class='small-caps'>Llopart</span>, Xavier. (13 octubre 1990). El nou cementiri d'Anglès s'inaugurarà 6 anys després d'haver-se començat a fer. <i>Diari de Girona</i>, 11.</li>
			<li><span class='small-caps'>Pastells</span>, Josep. (18 maig 1991). ERC i CIU denuncien que el cementiri d'Anglès s'inaugura avui sense tenir aigua ni llum. <i>Diari de Girona</i>, 15.</li>
			<li><span class='small-caps'>Bosch</span>, Imma. (17 abril 1998). El cotxe de morts no pot girar pels carrers del nou cementiri d'Anglès i els han d'ampliar. <i>El Punt</i>, 5.</li>
			<li><span class='small-caps'>Bosch</span>, Imma. (24 abril 1998). El PSC d'Anglès acusa CiU de no saber solucionar els problemes del cementiri. <i>El Punt</i>, 10.</li>
			<li><span class='small-caps'>P. B.</span>, M. (13 juny 1998). Construeixen un altre accés per a cotxes al cementiri nou d'Anglès. <i>Diari de Girona</i>, 7.</li>
			<li><span class='small-caps'>Puig</span>, Anna. (14 octubre 2000). El cementiri d'Anglès fa massa pena. <i>El Punt</i>, 3.</li>
			<li><span class='small-caps'>Puig</span>, Anna. (28 agost 2007). Llogaran la casa del cementiri d'Anglès i qui hi visqui haurà de fer de guarda. <i>El Punt</i>, 7.</li>
			<li><span class='small-caps'>Puig</span>, Anna. (31 agost 2007). Dotze persones ja han sol·licitat anar a viure al cementiri d'Anglès. <i>El Punt</i>, 9.</li>
			<li><span class='small-caps'>Padilla</span>, E. (4 setembre 2007). La casa del cementiri que l'Ajuntament lloga no té clavegueram ni xarxa d'aigua. <i>Diari de Girona</i>, 10.</li>
			<li><span class='small-caps'>Iglesias</span>, Ramon. (9 setembre 2007). Dietari: 6 DIJOUS. <i>Diari de Girona</i>, 24.</li>
			<li><span class='small-caps'>Puig</span>, Anna. (12 gener 2008). La casa del cementiri d'Anglès l'estiu que ve ja tindrà llogater, que hi viurà de franc a canvi de fer de guarda. <i>El Punt</i>, 5.</li>
			<li><span class='small-caps'>Batlle</span>, Eva. (26 abril 2009). Anglès prepara les bases per llogar la casa del cementiri 2 anys després d'anunciar-ho. <i>Diari de Girona</i>, 21.</li>
			<li><span class='small-caps'>Batlle</span>, Eva. (28 abril 2009). PAU afirma que la casa del cementiri és inhabitable i ERC en rebutja el projecte. <i>Diari de Girona</i>, 21.</li>
			<li><span class='small-caps'>Batlle</span>, Eva. (15 setembre 2010). La casa del cementiri d'Anglès està oberta i els brètols embruten la cuina i els lavabos. <i>Diari de Girona</i>, 16.</li>
			<li><span class='small-caps'>Batlle</span>, Eva. (25 setembre 2011). L'empresa que trasllada restes al cementiri nou no ho farà si Anglès no li paga 15.000 €. <i>Diari de Girona</i>, 14.</li>
			<li><span class='small-caps'>Ferrer</span>, Jordi. (9 febrer 2017). Trauran del cementiri d'Anglès els pilars esquerdats. <i>El Punt Avui. Comarques gironines</i>, 17.</li>
			<li><span class='small-caps'>Batlle</span>, Eva. (2 març 2017). Roben el cable de coure i les aixetes de la sala d'autòpsies del cementiri d'Anglès. <i>Diari de Girona</i>, 18.</li>
			<li><span class='small-caps'>Ferrer</span>, Jordi. (1 desembre 2017). L'enllumenat i el carrer de les Fàbriques, fites del 2018 a Anglès. <i>El Punt Avui. Comarques gironines</i>, 38.</li>
			<li><span class='small-caps'>Ferrer</span>, Jordi. (23 agost 2018). La futura variant d'Anglès impedeix que es faci un pou. <i>El Punt Avui. Comarques gironines</i>, 28.</li>
			<li><span class='small-caps'>Espinet i Coll</span>, Pere. (24 agost 2018). Anglès sense aigua al cementiri nou. <i>Diari de Girona</i>, 20.</li>
		</ul>
	</body>
</html>