<!DOCTYPE html>
<html>
	<head>
		<title>Cementiri Municipal de la Cellera de Ter</title>
		<link href="../icona.png" rel="shortcut icon"/>
		<link rel="stylesheet" href="../estil_pagina.css">
	</head>
	<body>
		<h2>Cementiri Municipal de la Cellera de Ter</h2>
		<small>Divisió administrativa: La Cellera de Ter; La Cellera de Ter; Selva; Comarques gironines; Catalunya</small><br/><br/>
		<a target='_blank' href='https://upload.wikimedia.org/wikipedia/commons/1/1c/Cementiri_Municipal_de_la_Cellera_de_Ter_%28entrada%29.jpg'><img srcset='https://upload.wikimedia.org/wikipedia/commons/1/1c/Cementiri_Municipal_de_la_Cellera_de_Ter_%28entrada%29.jpg 4000w, https://upload.wikimedia.org/wikipedia/commons/thumb/1/1c/Cementiri_Municipal_de_la_Cellera_de_Ter_%28entrada%29.jpg/1440px-Cementiri_Municipal_de_la_Cellera_de_Ter_%28entrada%29.jpg 1440w, https://upload.wikimedia.org/wikipedia/commons/thumb/1/1c/Cementiri_Municipal_de_la_Cellera_de_Ter_%28entrada%29.jpg/720px-Cementiri_Municipal_de_la_Cellera_de_Ter_%28entrada%29.jpg 720w, https://upload.wikimedia.org/wikipedia/commons/thumb/1/1c/Cementiri_Municipal_de_la_Cellera_de_Ter_%28entrada%29.jpg/480px-Cementiri_Municipal_de_la_Cellera_de_Ter_%28entrada%29.jpg 480w, https://upload.wikimedia.org/wikipedia/commons/thumb/1/1c/Cementiri_Municipal_de_la_Cellera_de_Ter_%28entrada%29.jpg/320px-Cementiri_Municipal_de_la_Cellera_de_Ter_%28entrada%29.jpg 320w' src='https://upload.wikimedia.org/wikipedia/commons/1/1c/Cementiri_Municipal_de_la_Cellera_de_Ter_%28entrada%29.jpg' alt="El portal d'accés al cementiri." title="El portal d'accés al cementiri."/></a><br/>
		
		<p>Cementiri de la vila de la Cellera de Ter, al terme municipal homònim.</p>

		<h3>Descripció</h3>
		<p>Ens trobem davant d'un cementiri de planta rectangular, que contempla una estructuració típica i en sintonia amb la resta de cementiris populars de la comarca, que consisteix en la distribució o organització dels nínxols en fileres. Tanmateix, aquesta solució arquetípica es troba complementada amb l'adossament d'altres nínxols en tot el perímetre, aprofitant, per tant, l'espai físic que aquest genera.</p>
		<p>Orientat al nord, trobem un imponent mausoleu de planta quadrada, cobert amb una teulada a dues aigües de vessants a laterals. Es tracta d'un mausoleu de tipologia neogòtica, com així ho acrediten diversos elements compositius: des de l'arc de mig punt apuntat, passant pels pinacles fins a arribar al coronament triangular farcit d'elements florals.</p>
		<p>El mausoleu és propietat de la família Noguer Taberner i a l'interior es pot llegir una inscripció interessant que diu:</p>
		<blockquote>
			AÑO 1903<br/>
			PROPIEDAD<br/>
			DE<br/>
			DÑA MARGARITA TABERNER.<br/>
			A LA MEMORIA DE SU<br/>
			DIFUNTO ESPOSO<br/>
			DON ISIDRO NOGUER<br/>
			Q. E. P. D.
		</blockquote>
		<p>A part de la inscripció, a l'interior també cal remarcar la presència d'una sèrie de pintures murals. Així a l'esquerra trobem el símbol del «tempus fugit» sota tres sepulcres i a la dreta el terme «recuerda» també sota tres sepulcres. Unes pintures que fan al·lusió al caràcter efímer del temps i de la vida.</p>
		<p>A part del mausoleu, orientada a l'oest trobem la solemne capella del cementiri. Es tracta d'una capella d'estil neoromànic, de nau rectangular i absis semicircular, coberta amb una teulada a dues aigües de vessants a laterals coronada per un campanar d'espadanya. En la façana principal cal destacar l'ull de bou en forma de creu grega i la portada amb degradació d'arquivoltes d'arcs de mig punt. Una faixa d'imitació d'arquets llombards decora l'exterior de les parets de la nau i de l'absis.</p>
		<p>Pel que fa a l'interior de la capella, els murs tendeixen a la imitació i reproducció del fals aparell encoixinat a base de carreus de pedra regulars. A més a més, cal destacar la presència d'un fris que recorre tot el perímetre de la nau, però que no té projecció en la façana, la qual, per contra, sí que està ornada amb la presència d'un vitrall cruciforme, de creu grega.</p>
		<p>Pel que fa a l'estat de conservació de la capella, aquest és evidentment dolent com així ho acrediten les pèssimes condicions físiques en què es troba tant la façana com l'interior. Quant als materials prima especialment el rajol, arrebossat i pintat.</p>

		<h3>Història</h3>
		<p>Un fet cabdal dins l'urbanisme local va ser la construcció, l'any 1890, del nou cementiri al camp d'en Gurri, que havia estat llargament reivindicat, abandonant, per tant, el cementiri primigeni ubicat a la plaça de l'Església. A la dècada de 1880 el cementiri primigeni ja estava al límit de la seva capacitat i era font de problemes sanitaris, com l'epidèmia de còlera de setembre de 1885 que va llevar la vida a 3 vilatans. El corresponsal del diari liberal <i>La Lucha</i> havia arribat a dir: «¡El Cementerio de la Sellera es una vergüenza y es un crimen de lesa humanidad!».</p>
			<blockquote>«Esto, amigo mío, añadido al foco de corrupción que existe en el vecino pueblo de La Sellera, al cual sus habitantes tienen el humor de llamar <i>Cementerio</i> y solo es un basurero donde arrojan los cadáveres, que no encuentran tierra que absorba su descomposición, haciéndolo la atmósfera, que después de replenar los pulmones de aquellos <i>primitivos</i> habitantes, viene a ésta a completar el cuadro de abandono que antes describo».</blockquote>
		<p>El rector de la parròquia, Ramon Sitjar i Vila-galí, va comprar els terrenys a Teresa Vinyes de Codina pel preu de 1909,30 pessetes, provinents de l'església i de donacions dels feligresos, i va fer-hi construir el que havia de ser el nou cementiri parroquial. Aquesta construcció no va estar exempta de polèmica, la premsa liberal de l'època en va criticar la localització per no complir amb els estàndards sanitaris. Finalment es va inaugurar el desembre de 1891.</p>
		<p>La nissaga Noguer i Taberner, recordem-ho titular i propietària del mausoleu, va tenir com a principal exponent a Calixt Noguer i Taberner. Fill d'Isidre Noguer i Margarida Taberner —els noms de les dues persones que apareixen citades en la inscripció del mausoleu— va néixer a la Cellera el 14 d'agost de 1864 i va morir el 13 de febrer de 1928.</p>
		<a target='_blank' href='https://upload.wikimedia.org/wikipedia/commons/4/42/Cementiri_Municipal_de_la_Cellera_de_Ter_%28front%C3%B3_del_portal%29.jpg'><img srcset='https://upload.wikimedia.org/wikipedia/commons/4/42/Cementiri_Municipal_de_la_Cellera_de_Ter_%28front%C3%B3_del_portal%29.jpg 6000w, https://upload.wikimedia.org/wikipedia/commons/thumb/4/42/Cementiri_Municipal_de_la_Cellera_de_Ter_%28front%C3%B3_del_portal%29.jpg/3240px-Cementiri_Municipal_de_la_Cellera_de_Ter_%28front%C3%B3_del_portal%29.jpg 3240w, https://upload.wikimedia.org/wikipedia/commons/thumb/4/42/Cementiri_Municipal_de_la_Cellera_de_Ter_%28front%C3%B3_del_portal%29.jpg/1620px-Cementiri_Municipal_de_la_Cellera_de_Ter_%28front%C3%B3_del_portal%29.jpg 1620w, https://upload.wikimedia.org/wikipedia/commons/thumb/4/42/Cementiri_Municipal_de_la_Cellera_de_Ter_%28front%C3%B3_del_portal%29.jpg/1080px-Cementiri_Municipal_de_la_Cellera_de_Ter_%28front%C3%B3_del_portal%29.jpg 1080w, https://upload.wikimedia.org/wikipedia/commons/thumb/4/42/Cementiri_Municipal_de_la_Cellera_de_Ter_%28front%C3%B3_del_portal%29.jpg/640px-Cementiri_Municipal_de_la_Cellera_de_Ter_%28front%C3%B3_del_portal%29.jpg 640w' src='https://upload.wikimedia.org/wikipedia/commons/4/42/Cementiri_Municipal_de_la_Cellera_de_Ter_%28front%C3%B3_del_portal%29.jpg' alt="La part superior del portal d'accés al cementiri." title="La part superior del portal d'accés al cementiri."/></a>
		<p>Durant la Segona República, es van publicar lleis per secularitzar els cementiris, la primera de les quals va ser la Llei de 30 de gener de 1932, que permetia als ajuntaments que no disposessin de cementiri municipal, expropiar els cementiris parroquials. Aquest va ser el cas de l'Ajuntament de la Cellera, que el 29 de febrer de 1932 va municipalitzar el cementiri parroquial.</p>
		<p>L'any següent es va publicar un decret que aprofundia en l'anterior llei, el Reglament de 8 d'abril de 1933. L'article 10 d'aquest reglament permetia als antics propietaris dels cementiris, reclamar-ne la propietat a l'Ajuntament, acreditant-ho amb els títols i documents corresponents, llavors l'Ajuntament intentaria comprar-lo a un preu acordat per totes dues parts. El 15 de març de 1934 el rector de la parròquia, Joan Follia i Taberner, es va acollir a aquest article presentant una instància a l'Ajuntament per tal de reclamar-ne la propietat, titllant l'expropiació de violenta i injustificada. Aquell mateix dia l'Ajuntament es va reunir, però va optar per deixar l'assumpte pel següent ple.</p>
		<p>El 7 d'abril del mateix any, en el següent ple de l'Ajuntament, es resol per unanimitat demanar al rector que presenti els títols acreditatius de propietat del cementiri, que no havia inclòs en la instància presentada.</p>
		<p>El 3 de maig, en un ple de l'Ajuntament, s'acorda enviar a la Comissió de Foment una proposta de construcció de nous nínxols perquè el cementiri estava arribant al límit de la seva capacitat. En el següent ple, del 17 de maig, es considerà que la proposta no era urgent perquè encara hi havia 3 nínxols disponibles; tot i això, es va aprovar per unanimitat construir 3 nous nínxols a la paret de la façana i 2 més entrant a mà dreta. També es va proposar, sense èxit, que es netegessin els camins del cementiri, que s'adquirís una llitera per transportar els morts, i que s'obrís els dies festius per poder-lo visitar. La compra de la llitera es va deixar per a més endavant, i es va resoldre que com que no hi havia guarda dins el cementiri, els gossos podrien fer-lo malbé si es deixés obert els dies festius.</p>
		<p>El 5 de juliol, en un ple de l'Ajuntament, s'avalua una nova instància presentada pel rector després de la desestimació de l'anterior, adjuntant en aquesta el títol de compra de la parcel·la del cementiri. L'Ajuntament decideix fer examinar el cas a una comissió formada per l'alcalde, Joan Vinyes i Triadó (Lliga Catalana), i els regidors Antoni Portolés (Lliga Catalana) i Benet Cors (Esquerra Republicana de Catalunya), amb dos advocats, Santiago Masó i Valentí (nomenat per la majoria de la Lliga Catalana) i Joaquim de Camps i Arboix (nomenat per la minoria d'Esquerra Republicana de Catalunya).</p>
		<p>El 19 de juliol, en ple de l'Ajuntament, es fa una relació amb els costos relacionats amb les construccions dels nous nínxols i de la comissió:</p>
		<ul>
			<li>Construcció dels tres nínxols: 165 pessetes</li>
			<li>Tres números pels mateixos nínxols: 1,50 pessetes</li>
			<li>Tapar i destapar els nínxols: 20 pessetes</li>
			<li>Honoraris dels advocats per l'informe: 50 pessetes</li>
			<li>A la comissió, honoraris dels advocats i registre: 48,70 pessetes</li>
		</ul>
		<p>El 2 d'agost, en ple de l'Ajuntament, es va aprovar per unanimitat reconèixer la propietat del terreny a l'Església, així com l'obra d'edificació que pugui demostrar que ha finançat, deixant de banda les donacions dels veïns. Així mateix, es va acordar formar una comissió composta per l'alcalde, Joan Vinyes i Triadó (Lliga Catalana) i els regidors Ramon Codina (Partit Agrari) i Benet Cors (Esquerra Republicana de Catalunya), per a examinar si era d'interès de l'Ajuntament adquirir el cementiri i pagar la indemnització corresponent a l'Església o si era preferible renunciar a la propietat i construir-ne un de nou.</p>
		<a target='_blank' href='https://upload.wikimedia.org/wikipedia/commons/2/28/Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg'><img srcset='https://upload.wikimedia.org/wikipedia/commons/2/28/Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg 4000w, https://upload.wikimedia.org/wikipedia/commons/thumb/2/28/Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg/1440px-Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg 1440w, https://upload.wikimedia.org/wikipedia/commons/thumb/2/28/Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg/720px-Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg 720w, https://upload.wikimedia.org/wikipedia/commons/thumb/2/28/Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg/480px-Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg 480w, https://upload.wikimedia.org/wikipedia/commons/thumb/2/28/Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg/320px-Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg 320w' src='https://upload.wikimedia.org/wikipedia/commons/2/28/Cementiri_Municipal_de_la_Cellera_de_Ter_%28fa%C3%A7ana_principal_de_la_capella%29.jpg' alt="La façana principal de la capella del cementiri." title="La façana principal de la capella del cementiri."/></a>
		<p>El 15 d'abril de 2002 l'Ajuntament va aprovar en ple modificar les normes sobre l'ampliació del cementiri. El març de 2003 van començar les obres d'ampliació, dins del Pla Únic d'Obres i Serveis de la Generalitat de Catalunya. En origen l'absis semicircular de la capella servia paral·lelament com a tancament del cementiri. Arran de les pertinents obres d'ampliació del cementiri, la situació ha canviat radicalment.</p>
		
		<h3>Galeria</h3>
		<a href='https://commons.wikimedia.org/wiki/Category:Cementiri_Municipal_(la_Cellera_de_Ter)?uselang=ca' target='_blank'>Veure més imatges a Wikimedia Commons</a>

		<h3>Bibliografia</h3>
		<ul>
			<li>NUESTROS CORRESPONSALES. (23 novembre 1884). <i>La Lucha</i>, 2.</li>
			<li>NUESTROS CORRESPONSALES. (26 desembre 1884). <i>La Lucha</i>, 2-3.</li>
			<li>NUESTROS CORRESPONSALES. (15 juny 1885). <i>La Lucha</i>, 1.</li>
			<li>NUESTROS CORRESPONSALES. (7 agost 1885). <i>La Lucha</i>, 2.</li>
			<li>Desde Anglés. (27 maig 1890). <i>La Lucha</i>, 1.</li>
			<li>CRONICA GENERAL. (25 març 1905). <i>Diario de Gerona de Avisos y Noticias</i>, 4.</li>
			<li>CRONICA GENERAL. (30 desembre 1908). <i>Diario de Gerona de Avisos y Noticias</i>, 7.</li>
			<li>NOTICIAS. (7 febrer 1928). <i>Diario de Gerona de Avisos y Noticias</i>, 5.</li>
			<li>NOTICIAS. (14 febrer 1928). <i>Diario de Gerona de Avisos y Noticias</i>, 7.</li>
			<li>Generales. (18 febrer 1928). <i>El Eco de Gerona</i>, 3.</li>
			<li>Ley dictando reglas relativas a los cementerios municipales. (6 febrer 1932). <i>Gaceta de Madrid</i>, 946.</li>
			<li>COMARCALES: La Sellera. (7 maig 1932). <i>El Radical</i>, 4.</li>
			<li>Decreto aprobando el Reglamento, que se inserta, para la aplicación de la Ley de 30 de Enero de 1932, que regula la secularización de cementerios. (12 abril 1933). <i>Gaceta de Madrid</i>, 278-281.</li>
			<li>Llibre d'actes del Ple 1933-1934. (15 març 1934). <i>Ajuntament de la Cellera de Ter</i>, 19.</li>
			<li>COMARCALS: LA SELLERA. (19 març 1934). <i>L'Autonomista</i>, 2-3.</li>
			<li>Llibre d'actes del Ple 1933-1934. (7 abril 1934). <i>Ajuntament de la Cellera de Ter</i>, 21.</li>
			<li>COMARCALS: LA SELLERA. (10 abril 1934). <i>L'Autonomista</i>, 4.</li>
			<li>Llibre d'actes del Ple 1933-1934. (3 maig 1934). <i>Ajuntament de la Cellera de Ter</i>, 26.</li>
			<li>Llibre d'actes del Ple 1933-1934. (17 maig 1934). <i>Ajuntament de la Cellera de Ter</i>, 27.</li>
			<li>Llibre d'actes del Ple 1933-1934. (5 juliol 1934). <i>Ajuntament de la Cellera de Ter</i>, 31-32.</li>
			<li>Llibre d'actes del Ple 1933-1934. (19 juliol 1934). <i>Ajuntament de la Cellera de Ter</i>, 33-34.</li>
			<li>Llibre d'actes del Ple 1933-1934. (2 agost 1934). <i>Ajuntament de la Cellera de Ter</i>, 35-36.</li>
			<li><span class='small-caps'>Llagostera i Falsetes</span>, Lluís; <span class='small-caps'>Pujol i Fabrelles</span>, David. (juny 1990). <i>La Cellera de Ter</i>. Diputació de Girona/Caixa de Girona.</li>
			<li><span class='small-caps'>Puig</span>, Anna. (11 març 2002). L'Ajuntament de la Cellera invertirà més de 500 mil euros aquest any. <i>El Punt</i>, 15.</li>
			<li>Ajuntament de la Cellera de Ter: EDICTE. (20 maig 2002). <i>El Punt</i>, 8.</li>
			<li><span class='small-caps'>Bartomeu</span>, Josep M. (8 març 2003). La variant de la Cellera de Ter s'obrirà al trànsit el dia 15 i ha costat 3 milions de €. <i>Diari de Girona</i>, 20.</li>
			<li><span class='small-caps'>Noguer</span>, Maria. (3 gener 2004). La Cellera projecta una escola bressol per l'augment de població. <i>Diari de Girona</i>, 83.</li>
		</ul>
	</body>
</html>